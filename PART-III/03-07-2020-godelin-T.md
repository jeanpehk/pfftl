# Gödelin T

Kurt Gödel oli loogikko ja matemaatikko, joka tunnetaan mm.
[matematiikan epätäydellisyyslauseesta](https://fi.wikipedia.org/wiki/G%C3%B6delin_ep%C3%A4t%C3%A4ydellisyyslause).
Kirjassa käsitellään hänen kehittelemäänsä T-kieltä, joka sisältää
tyyppeinä luonnolliset luvut ja funktiotyypit. Kirjan mukaan Gödel käytti kieltä
tutkiessaan aritmetiikan eheyttä, eli sitä voidaanko aritmetiikassa muodostaa
ristiriitoja tosista aksioomista.

T-kieli ei tarjoa mitään operaattoreita luonnollisilla luvuilla tehtäviä
toimintoja varten, vaan siihen tarjotaan yleisenä keinona primitiivinen
rekursio. Kirjan mukaan tämä tarjoaa keinon osoittaa, että kielellä
ei voida muodostaa ikuisia silmukoita, mutta samalla voidaan osoittaa
että on olemassa ohjelmia, joita ei kielellä voida muodostaa.

Ikuisten silmukoiden välttäminen voidaan huomata selkeästi määritelmiä katsoessa,
sillä kielessä rekursiota tehdään tyypin nat rakenteen mukaan. Koska nat voidaan
muodostaa vain aloittamalla konstruktorilla "z", on selkeää että tällöin myös
rekursiota tehdessä lopulta päädytään konstruktoriin "z", johon suoritus loppuu.

Mielenkiintoisin ja tuntemattomin lisäys kielessä itselleni on primitiivisen
rekursion käsite. Määritelmiä tutkimalla voidaan todeta, että primitiivinen
rekursio kattaa seuraavat osat:
- lausekkeen, josta suoritus aloitetaan (e0).
- rakenteen, jossa rekursiota suoritetaan (e).
- kaksi sidottua muuttujaa y ja x, joista x vastaa rakenteen edeltäjää ja
y x:nnen iteraation tulosta.
Määritelmät muistuttavat hyvin paljon esim. Haskelista tuttuja foldeja
ja kirjan mukaan määritelmä vastaa e0:sta alkavaa e-fold iteraatiota
transformaatiolla x.y.e1.

Lisäksi on mielenkiintoista huomata, miten voidaan rekursiota käyttää
järjestelmässä sitä varten toteutetulla operaattorilla rec. Yleensä kun
ohjelmointikielissä on tottunut rekursion käyttöön nimenomaan nimetyillä
funktioilla, jotka tästä kielestä kokonaan puuttuvat (on vain lambda-abstraktiot,
joihin ei tässä voi viitata nimellä).

Seuraavaksi PART-IV ja [product-tyypit](../PART-IV/04-07-2020-product-tyypit.md)
