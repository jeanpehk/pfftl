# Gödelin T

Kurt Gödel oli loogikko ja matemaatikko, joka tunnetaan mm.
[matematiikan epätäydellisyyslauseesta](https://fi.wikipedia.org/wiki/G%C3%B6delin_ep%C3%A4t%C3%A4ydellisyyslause).
Kirjassa käsitellään hänen kehittelemäänsä T-kieltä, joka sisältää
tyyppeinä luonnolliset luvut ja funktiotyypit. Kirjan mukaan Gödel käytti kieltä
tutkiessaan aritmetiikan eheyttä, eli sitä voidaanko aritmetiikassa muodostaa
ristiriitoja tosista aksioomista.

T-kieli ei tarjoa mitään operaattoreita luonnollisilla luvuilla tehtäviä
toimintoja varten, vaan siihen tarjotaan yleisenä keinona primitiivinen
rekursio. Tämä on ymmärrettävää kerran Gödel käytti T:tä tutkiessaan matematiikan perustoja.
Näin ollen ei tarvitse turvautua ennalta määriteltyihin laskutoimituksiin, kuten
kirjan aiemmissa esimerkeissä, vaan ne voidaan määritellä alusta lähtien järjestelmän
sisältä.

Kieli tarjoaa mahdollisuuden osoittaa, että sillä ei voida muodostaa ikuisia silmukoita.
Ikuisten silmukoiden välttäminen voidaan huomata intuition tasolla määritelmiä katsoessa,
sillä kielessä rekursiota tehdään tyypin nat rakenteen mukaan. Koska nat voidaan
muodostaa vain aloittamalla konstruktorilla "z", on selkeää että tällöin myös
rekursiota tehdessä lopulta päädytään konstruktoriin "z", johon suoritus loppuu. Lisäksi
suorituksen aloittavan lausekkeen (e0) ja lauseke, johon tulokset sidotaan (e1) on oltava
samaa tyyppiä, joten ei päästä muodostamaan silmukkaa rekursion suoritusvaiheessa.

Kieli ei kuitenkaan ole ratkaisu ikuisten silmukoiden välttämiseen yleisellä tasolla.
Kirjassa nimittäin osoitetaan, että vaikka siinä ei ikuisia silmukoita voida muodostaa,
on valitettavasti myös olemassa ohjelmia, joita sillä ei voi muodostaa. Tätä suhdetta
käsitellään myös kirjan kappaleen lopussa, jossa se esitetään ohitsepääsemättömänä
vaihtokauppana: jos halutaan takuu, että ohjelman suoritus jossain vaiheessa loppuu,
välttämättä myös joudutaan rajoittamaan kielen ilmaisukykyä.

Mielenkiintoisin ja tuntemattomin lisäys kielessä itselleni on primitiivisen
rekursion käsite. Määritelmiä tutkimalla voidaan todeta, että primitiivinen
rekursio kattaa seuraavat osat:
- lausekkeen, josta suoritus aloitetaan (e0).
- rakenteen, jossa rekursiota suoritetaan (e).
- kaksi sidottua muuttujaa y ja x, joista x vastaa rakenteen edeltäjää ja
y x:nnen iteraation tulosta.

Kirjan mukaisesti tämä vastaa e-fold iteraatiota transformaatiossa x.y.e1, joka alkaa e0:sta.
Koitetaan selventää tätä laskemalla yksinkertainen rekursio:
Olkoon e = s(s(z)), e0 = \x. \y. y ja e1 = \x. \y. y x. Tällöin saadaan esitettyjen (laiskan) dynamiikan
sääntöjen mukaisesti:

rec(s(s(z)); e0; x.y.e1)

=> [s(z), rec(s(z); e0; x.y.e1)/x,y]e1 (9.3g)

=  (rec(s(z); e0; x.y.e1)) s(z) (muuttujanvaihto)

=> ([z, rec(z; e0; x.y.e1)/x,y]e1) s(z) (9.3g)

=  ((rec(z; e0; x.y.e1)/x,y]e1) z) s(z) (muuttujanvaihto)

=> (e0 z) s(z) (9.3f)

=  ((\x. \y. x) z) s(z) (määritelmä)

=> z.

Tästä voidaan huomata, että rec-operaattori on hyvin lähellä Haskelin foldr:n määritelmää.
Otamme aina nat-rakenteesta yhden alkion ulos ja käytämme sitä argumenttina seuraavan
"kierroksen" tulokselle. Lopulta rakenteen läpikäynnin seurauksena pääsemme alkutilaan e0,
joka käynnistää suorituksen purkamisen saatujen tulosten avulla.


Seuraavaksi PART-IV ja [product-tyypit](../PART-IV/04-07-2020-product-tyypit.md)
