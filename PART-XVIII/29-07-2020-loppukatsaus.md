# Loppukatsaus

Pohditaan vielä hieman lukiessa yleisesti esiin tulleita ajatuksia.

Laskennan (computation) ajatus kirjassa aiheutti ajoittain sekavuutta ja
kysymyksiä kuten "mitä laskenta edes on?". Kirjassa esimerkit ja yleisestikin
logiikka ja ohjemointikielet rinnastettiin kaikki laskentaan. Itse olen tottunut
ajattelemaan matematiikkaa ja kieliä lähinnä tapana kommunikoida ajatuksia. Näin
ollen laskennan rinnastaminen näihin ajatuksiin tuntuu vieraalta, varsinkin koska
kielen esimerkit itsessään jo vaativat laskennan käsitteen (esimerkiksi tyyppisääntöjen
tarkastus). Siten Turing tyylinen yksinkertaisen koneen simulointi tuntuisi itselle selkeämmältä
laskennan ajatuksena ja kirjan kielet tämän päälle rakennettuna konseptina (kuten funktionaaliset
kielet rakennetaan osittain imperatiivisten kielten päälle). Itselle kirjan
mallit vastaisi siis ennemminkin ohjelmointia abstraktissa muodossa, jonka toki
voi ajatella olevan laskentaa, mutta joka kuitenkin vaatii "puhtaamman" laskennan
muodon olemassaoloaan varten.

Muistiinpanojen pohdinnoissa esitettyihin kysymyksiin jäi vastaamatta ainoastaan
[induktiivisissa määritelmissä](../PART-I/27-06-2020-induktiiviset-maaritelmat.md)
esitetty riippuvasti tyypitettyjen kielten ero "tavallisiin" funktionaalisiin kieliin.
Yksinkertaisimmin tätä eroa voisi havainnollistaa
[konstruktiivista logiikkaa](../PART-XI/12-07-2020-konstruktiivinen-logiikka.md)
käsitelleen kappaleen määritelmien kautta. Nimittäin laajentamalla tätä määritelmää
(joka vastaa ohjemointikieltä [propositiot tyyppeinä](../PART-XI/28-07-2020-propositiot-tyyppina.md)
periaatteen kautta) kvanttoreilla saadaan riippuvasti tyypitetty kieli. Tätä suhdetta
voisi siis ajatella analogisena propositiologiikan ja prepositiologiikan välillä.

Kokonaisuutena kirja oli mielenkiintoinen ja tarjosi uudenlaisia
näkökulmia ohjemointikielten konseptien ajatteluun. Hyvin formaali
ja matemaattinen esitystapa oli aika raskas, jos käsiteltävät konseptit
eivät olleet valmiiksi tuttuja tai jos konsepti itsessään ei ollut itselle niin
kiinnostava. Tämän seuraukset voi myös huomata muistiinpanojen laatujen
vaihteluissa. Toisaalta esitystapa tarjosi uusia oivalluksia ja auttoi
syventämään ymmärrystä monista asioista ja varsinkin
[konstruktiivista logiikkaa](../PART-XI/12-07-2020-konstruktiivinen-logiikka.md),
tyyppimuuttujia ja funktioita käsittelevät kappaleet oli hyvin kinnostavia.

Paluu [READMEn](../README.md) tai alkuun [ensiajatuksiin](../PART-I/21-06-2020-ensiajatukset.md).
