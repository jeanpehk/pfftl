# System F

System F on Girardin ja Reynoldsin (nimellä polymorfinen tyypitetty lambda calculus)
itsenäisesti löytämä/kehittämä kieli. 
Se tarjoaa mahdollisuuden polymorfiselle tyypitykselle ja muodostaa yksinkertaisen
funktionaalisen kielen, jolla on kuitenkin huomattava ilmaisukyky.
Ilmaisukyvystä tuodaan esille mm. se, että System F pystyy esittämään
[product tyypit](../PART-IV/04-07-2020-product-tyypit.md),
[sum tyypit](../PART-IV/04-07-2020-sum-tyypit.md),
[induktiiviset tyypit](../PART-V/05-07-2020-induktiiviset-tyypit.md)
ja [coinduktiiviset tyypit](../PART-V/05-07-2020-coinduktiiviset-tyypit.md)

Entuudestaan tiedän, että GHC käyttää sisäisenä representaationaan Corea, joka
on System F:n variantti. Esim. [Into the Core](https://www.youtube.com/watch?v=uR_VzYxvbxg)
on mielenkiintoinen video, jossa Simon Peyton Jones kertoo tästä suhteesta lisää.

Keskeisenä motivaattorina System F:n oppimiselle annetaan tyyppien polymorfismi,
joka mahdollistaa esim. funktioiden toteutuksen siten, että niiden parametrit
eivät ole riippuvaisia yhdestä tietystä tyypistä. Esim. Haskelissa tämä voidaan
nähdä konkreettisesti parametrisen polymorfismin avulla.

Kielen syntaksikarttaa katsoessa voidaan huomata, että uudet konkreettiset lisäykset,
jotka System F tuo, ovat tyyppimuuttujat, forallin käsite tyypeissä sekä tyypitys
lambda-abstraktioissa ja applikaatioissa. Lambda-abstraktioissa tyypitys voidaan
antaa eksplisiittisesti määritelmällä lam tai tyyppiabstraktiona määritelmällä Lam.
Näistä Lam vastaa polymorfista funktiota. Laajempiin varsinaisiin ohjelmointikieliin
verratessa voidaan myös huomata, että puuttuu edelleen hyvinkin perustavanlaatuisia asioita
kuten nimetyt funktiot.

Seuraavana: [eksistentiaalit tyypit](07-07-2020-eksistentiaaliset-tyypit.md).
