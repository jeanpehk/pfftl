# Ensiajatuksia

Ensiajatukset muutaman kappaleen lukemisen ja yleisen silmäilyn jälkeen.

Ensimmäisenä kirjan nimestä huomataan huomataan tietynlainen "ristiriita" (riippuu lukijasta) sisällön kanssa.
Kirjan nimi puhuu käytännöllisistä perusteista ohjelmointikielille, sisältö taas on hyvin
teoriapainotteinen ja vahvasti matematiikkaan pohjautuva. Itse mieltäisin käytännöllisiksi
esim. yleisesti laajalti käytetyt ohjelmointikielet kuten JavaScript tai C++, joiden taustalla
en uskoisi olevan kovinkaan tarkkaa formaalia pohjaa.

Käytännöllisyydelle annetaankin johdannossa perusteluja: kirjan metodit ovat suoraan siirrettävissä käytönnön
toteutuksiin ja ne mahdollistavat tarkan tavan järkeillä järjestelmän ominaisuuksista. Tähän liittyen voisikin
olla mielenkiintoista toteuttaa lukemisen ohessa yksinkertainen kieli kirjan oppien perusteella ja vaikkapa todistaa
muutamia perusteita sen toiminnasta.

Lisäksi kirjassa nimenomaan tuodaan esille yleistä kehystä, jonka varaan rakentaa luotettavampia ja toimivampia
ohjelmointikieliä. Tämä viittaisi siihen, että kirjalla halutaan yleisestikin parantaa näkemystä siitä mitä pidetään
hyväksyttävänä ja käytännöllisenä.

Ja tokihan myös "Ei ole mitään niin käytännöllistä kuin hyvä teoria" (Lewin).

Seuraavaksi: [abstraktit syntaksipuut](21-06-2020-ast.md).
